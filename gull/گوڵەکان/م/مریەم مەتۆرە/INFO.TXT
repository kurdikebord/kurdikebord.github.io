مریەم مەتۆرە
Latin: 	 - Stachys inflata
Latin: 	 - Stachys officinalis
Latin: 	 -  Stachys betonica Benth.
English: 	 - Betony

مریەم مەتۆرە (stachys inflata)
گیایەکی هێشووی زۆر جوانی ناوەچەکانی کوردستانە لە تیرەی  lamiaceae labiatae نەعناکان.
گیایەکی یەکساڵە یان دوو ساڵەیە بە شێوەی بنچک دەڕوای لاسکەکانی رەق و تووکنن. گەڵاکانی ددانەیین و گوڵەکانیشی بە چەندین رەنگی جۆراوجۆری وەک ئەرخەوانی، پەمەیی و سپی و یان سپیەکی مەیلە و زەرد دەردەکەون. گوایە لە ناوچەی سەقز بە شێوەی خۆڕست دەڕوێ. جامی گوڵەکەی فنجانیی یان لوولەیین و رەگ و خاڵیان پێوەیە کە ژمارەیان لە پێنج تاکوو دە دانە دەبن. لێوارەی جامی گوڵەکانیشی ددانەکانیان نامیزان و بەرز و نزمیان هەیە و لە کوڵکێکی نەرم داپۆشراون. لە نێو جامی گوڵەکاندا ٤ ئاڵا وەک حەیزەران بەرزبوونەتەوە و خۆیان دەنوێنن. ئەم گیایە جۆری زۆرە کە بە پێی ئەو لێکۆڵینەوانە کە کراون ٣٣ جۆریان لە ناوچە جۆراوجۆرەکانی ئێراندا دەڕوێن.
ئەم گیایە بۆ دەرمان:
لە دەرمانی خۆماڵیدا ئەوسا دەم کراوی ئەم گیایەیان بۆ شۆردنی لەش بکار هێناوە. بۆ دەرمانی پێستی گەورەکانیش بەتایبەتی منداڵی ١ تا ١٠ ساڵە کە پێستیان تووشی هەستیاری و خوریان و خارشت بووە بە ئاوی دەم کراوی ئەم گیایە شۆردوونیان.
