کونجی
Latin: 	 - Sesamum indicum
English: 	 - Gingili Sesame

کونجی یان کونجەیە، گیایەکی یەکساڵانە و باڵای لە یەک میتر بەرزتر دەبێ، لاسکەکانی لە خوارەوە تووکن و لەسەرەوە بێ کوڵکە، گەڵاکانی لە بەرامبەری یەکەوە بەڵام لەمبەر و لەوبەری لاسکەکەیەوە دەڕون و شێوازیان هێلکەیی و پان و نووک تیژن. گوڵەکانی تاک و تەرا لە تەنیشت گەڵاکانەوە دەڕوێن و تۆپی پێنج دانەیین و چوار پەرچەمیان هەیە. بەرەکەشی کەپسوولی و نێوەڕۆکەکەشی دەنگی ورد وردی پان و هێلکەیی تێدایە کە لەبەر رۆنەکەیان تەنیا بەشی بەکەڵکهاتووی ئەم رووەکەیە.
