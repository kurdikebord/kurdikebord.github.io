سه‌ره‌خس
Latin: 	 - Pteris aquilina, Psychotria ipacacunanha

سره‌خس، بنچکێکی به‌ ڕیشووه‌ له‌ ڕیزی (نهانزادان ئاونگ) دایه‌ که‌ سه‌ر ده‌سته‌ی گروپێکه‌ به‌ ناوی "سه‌ره‌خسه‌کان" Fougéres. ئه‌م بنچکه‌ لاسکه‌کانی به‌ شێوه‌ی ڕیشوو له‌ بن زه‌ویدان و په‌له‌کانیان له‌سه‌ر ڕیشووه‌که‌یان ده‌ڕوێن ولاسکی نییه‌، هه‌ر گه‌لآیه‌کی بۆ خۆی چه‌ندین گه‌لآی وردتری لێ ده‌بێته‌وه‌، جۆری زۆره‌ و هێندێکیان به‌ شێوه‌ی بنچک و هێندێکی به‌ شێوه‌ی ته‌رز و ئه‌وانیتریان به‌ شێوه‌ی دار، به‌لآم هه‌موویان له‌ شوێنی فێنک و نێو دارستان یان گه‌رمه‌سێردا ده‌ڕوێن. هێندێکیان که‌ گه‌لآکانیان جوانن له‌ نێو گوڵداندا ده‌یانڕوێنن. ( عمید) له‌ فه‌رهه‌نگه‌که‌یدا ده‌ڵێ: ئه‌م داره‌ 600 جۆری هه‌یه‌.
به‌ فه‌رانسه‌یی Fougére commune پێ ئه‌ڵێن. ئه‌مه‌ش ناوێکی فه‌رانسه‌یی Marsilia یه‌ بۆ جۆرێکی سه‌ره‌خسی ئاوی که‌ گه‌لآکانی چوار گه‌لآی چووکه‌تریان لێ ده‌بێته‌وه‌.
