چۆنەر
Latin: 	 - Beta vulgaris
English: 	 - Beet, beetroot

چۆنەری، چۆنەوەر، چەوەندەر، رووکێکە لە بنەماڵەی توور، چەند جۆری هەیە بەڵام چۆنەرقەند لە هەموویان بەکەڵکترە کە گیایەکی یەک ساڵانە. ماوەی بەرهەم هێنانی ٦ تاکوو ٩ مانگە و لە کەش و هەوای کوێستانیدا زۆر جوان پێدەگا. ئەم جۆرە چۆنەرە لە بەدەستهێنانی شەکردا زۆر بەکەڵکە.
رۆژی ٣ی مانگی ١١ی ساڵی ٢٠١٤ لە هەواڵی راگەیەنێرەکانی وڵاتی سوێدا باس لەوە کرا کە چەوەندەر قەند دەتوانێ لە داهاتوودا بۆ وێنە گیانی بریندارەکانی خۆڵیکدانی ئوتومبیلەکان لە مردن رزگار بکا. دوکتۆرێک بە ناوی نێلیدا لەیڤا (Nélida Leiva) لە شاری لوند لە وڵاتی سوێد هێمۆلوبینی لە نێو چۆنەردا دۆزیوەتەوە کە لە باردۆخێی ئورژانسیدا دەتوانێ لە جێگای خوێن بدرێ بە بریندارەکان. ئەگەر ئەم لێکۆڵینەوە بە تەواوی سەربگرێ لەوانەیە چۆنەری قەن لە داهاتوودا ببێ بە سەرچاوەیەکی باش بۆ خوێن.
