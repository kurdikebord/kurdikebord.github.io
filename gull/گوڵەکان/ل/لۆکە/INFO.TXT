لۆکە
Latin: 	 - Gossypium herbaceum
English: 	 - Cotton plant

وڕە، پەمە، پەموو، گیایەکی یەکساڵە و چەند ساڵەیە بە بەرزی ٢٠ تاکوو ٨٠ سانتیمیتر، دیارە لە هێندێک شوێندا لەوەش بەرزتر دەبێ. گوڵێ وەک قۆزاخه‌ی هەیە کە رەنگیان سپییە. بەڵام لە تورکمەنستان و ئەرمنستاندا جۆری رنگی پەمووی شین و سوور و نارنجی بەرهەم دێنن کە لە چنین و رەست و هەروەها لە دەرمانخانەکاندا زۆر بەکار دەبرێن. لە کورستانیشدا لۆکە بەرهەم دەهێنرێ بەڵام دوو جۆری کێو و خۆڕستی لە ناوچەکانی جوانڕۆ لە کێوەکانی دودان و رەمەرٶ و لەشکرگا و جۆرێکی لە کێوی شاهۆ و لە پاوە و لە خوارووی هەورامانی تەخت دەڕوێن.
ــــــــــــــــــــــــــــــــــــــــــــــــــــــــ
بیستوومە وشتر رۆژ بنوێ یان شەو
هــــــــەر دانە لۆکە دەبینێ بە خەو
