عەترە گیا
Latin: 	 - Pelargonium zonale
English: 	 - Horseshoe Geranium

عەترین، گیایەکە لە تیرەی “شه‌مانییه‌کان” Geraniaceae کە جۆرەکانی نزیک بە هەموویان تایبەتی ئافریقای خواروون. بەڵام ئێستا هێندێک جۆری ماڵیان کە لە نێو گوڵداندا دەینێن لێ جیا بووەتەوە. گیایەکی چەند ساڵانە و بە شێوەی بنچکە لە ١ تا ٢ میتر بەرز دەبێ. گوڵاکانی گەورە و کورکن و هەروەها گوڵەکانیشی گەورەن و بە رەنگی سپی، سوور و بەنەوش و لە چڵەپۆپەی لقەکانیەوە دەڕوێن. بۆنیان زۆر خۆشە هەر بۆیە پێیان دەڵێن عەتر گیا.
سەیری عەتری لەیل و شەمانی بکە.
