هه‌نجیر
Latin: 	 - Ficus carica

هەنجیر بەری دار هەنجیرە کە لە بنەماڵەی "Moraceae" گوڵە نێرو مێیەکانی جیا لە یەکتر و بە شێوەیەکی گوشراو لە بەشی نێوەوەی گوڵەکەیدان. داری هەنجیر لەو دارانەی کە لە لای هێندیک کەس بە پیرۆز دەزانرێ. میوەکەشی کە هەنجیرە بەرێکی گۆشتی یە کە بە نەگەیشتووی کاڵ و پاشان رەنگی دەبێ بە سورمەیی و بەنەوش.
دارهەنجیر لەو شوێنانەی زستانی سارد و هاوینی گەرمیان هەیە زۆر باشتر پێدەگا. دارەکەشی زۆر چووکە و باریکە بەڵام زۆر گیان سەختە و لە شوێنی زۆر سەخت و ئەستەمدا دەردێ، ئەوانەی کێوین دەتوانن تەنانەت لە تۆزێک خۆڵدا لە نێو بەردێکەوە سەردەربێنن. لە تەمەنیشدا تاکوو ٣٠٠ ساڵ تەمەن دەکا و لە شوێنە هەرە باشەکاندا تاکوو ١٥ میتر بەرز دەبێ. میوەکەشی زۆر باشە و دەرمانی زۆر دەرد و نەخۆشیە و دەڵێن هیچ دەرمانێک بە رادەی هەنجیر بۆ نەخوەشی سک گیری (قەبزی)، بواسیری و نقرس و کۆڵنج باش نیە. لە دەرمانی ئێستاشدا شەربەتێک بە ناوی "فیجن"ی لێ ساز دەکرێ کە درمانی زۆر باشە بۆ وەگەڕ خستنەوەی سک گیری. هەنجیر بە تەڕ و تازەیی، لە کومپوت، مرەبا، ئارد، قاوە و ئەلکول و مارالاددا بەکار دەبرێ.
