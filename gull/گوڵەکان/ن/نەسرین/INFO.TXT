نەسرین


گوڵە نەسرین، گوڵی نەسرین.
لە فەرهەنگی دهخدادا لەسەر ئەم گوڵە نووسراوە: ناوی گوڵێکی سپی و چووکە و سەدپەڕە و لە رەگەزی گوڵسوورەکانە و دوو جۆرە: یەکێکیان "گل مشکین" و ئەویتریان "گل نسرین".
فەرهنگی عمیدیش دەڵێ: ناوی گوڵێکی سپی و چووکی بۆنخۆشە کە "مشکین گل" یان "مشکین بوی"یشی پێدەڵێن.
زۆریش گەڕام لە شوێن سەرچاوەی کوردی، بەداخەوە بێجگە لە هۆنراوە هیچم لەسەر ئەوم گوڵە دەست نەکەوت.
قیبلەکەم بەو زاری هەر وەك‌ غونچە بۆیە پێکەنــــی
دا بڵێن خەندەی لە گوڵ دێ ئابڕوی پەروین دەبـــــا
من کوتم گرتی حەبەش کەعبەی جەمالت، ئەو دەڵێ
کاروانی میشکە بۆ شارێ گوڵ و نەسرین دەبـــــــا
                                            "وەفایی"
خۆری پڕشنگدار لە ئاسمانی شین
پێ ئەکەنێ بۆ چیمەنی نـــــەسرین
                 "کەریم شارەزا"
